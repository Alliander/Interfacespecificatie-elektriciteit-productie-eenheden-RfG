# Bijlage 1 – RfG, DCC en GL SO artikelen met relatie Interface specificatie

In deze bijlage zijn alle artikelen verzameld uit RfG, DCC en GL SO met een mogelijke relevantie voor de interface-specificatie voor RfG zoals genoemd in RfG artikel 13.6 en opeenvolgende artikelen.

Als context voor het lezen van de artikelen uit de verordening, is de volgende informatie leidend; de KORRR ondersteunt dat electriciteitsproductieinstallaties \(RfG\) en aansluitingen m.b.t. DCC altijd primair worden gerealiseerd en onderhouden door de systeembeheerder waaraan het fysiek in het net gekoppeld is. Dit geldt dus ook voor alle \(business\)processen en informatievoorziening.

Alle definities zijn te vinden in de artikelen RfG, DCC, en GL SO. Vier van de belangrijkste definities zetten wie hieronder uiteen:

**„elektriciteitsproductie-eenheid”**:een synchrone elektriciteitsproductie-eenheid of een power park module;

**„elektriciteitsproductie-installatie”**:een installatie waarin primaire energie wordt omgezet in elektrische energie en die bestaat uit één of meerdere elektriciteitsproductie-eenheden die via één of meerdere aansluitpunten met een netwerk zijn verbonden;

**„synchrone elektriciteitsproductie-eenheid”**:een ondeelbaar geheel van installaties die samen elektrische energie kunnen opwekken op dusdanige wijze dat de frequentie van de opgewekte spanning, het toerental van de generator en de frequentie van de netspanning in constante verhouding tot elkaar staan en dus synchroon lopen;

**„power park module”**:een eenheid of een verzameling van eenheden die elektriciteit opwekt, die ofwel niet- synchroon ofwel via vermogenselektronica met het systeem verbonden is en één aansluitpunt heeft met een transmissiesysteem, een distributiesysteem, inclusief een gesloten distributiesysteem, of een HVDC-systeem;

