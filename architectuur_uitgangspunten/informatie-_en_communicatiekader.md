## Informatie- en communicatiekader {#informatie-en-communicatiekader}

In Figuur 6 is zichtbaar dat RfG type A is uitgevoerd met een logische interface \(conform RfG artikel 13.6\). Tevens is in het figuur te zien dat bij RfG type B de systeembeheerder \(DSO in dit geval\) eisen mag stellen voor extra apparatuur \(RfG artikel 14.2.d\). Voor DCC wordt een soortelijke situatie verwacht hoewel de plaatsing van extra apparatuur hier nog onduidelijk is.

Om de maatschappelijke kosten van de implementatie te beperken wordt in het ontwerp vooral gestreefd naar het gebruik van bestaande telecom- en data-infrastructuren \(beschikbaar op de markt en van systeembeheerders\). I.v.m. een toekomstvast ontwerp wordt er expliciet gekozen om niet één communicatietechnologie te kiezen. Er wordt gekozen voor IP-connectiviteit met minimaalvereisten op b.v. bandbreedte en latency. Hierbij wordt de keuze voor de drager \(DLS, LTE, …\) opengelaten. Deze verbindingen worden gevisualiseerd in Figuur 6 tussen de groene-device-interfaces en de infrastructuur. De afweging voor plaatsing van deze extra apparatuur, door de systeembeheerder bij Type B, is tussen het garanderen van de systeemveiligheid \(lees: stabiliteit\) en de extra kosten die hierdoor in de nettarieven hieruit voortkomen. Vanuit totaal maatschappelijke kostenperspectief is het gewenst dat de groene, algemene interfaces dermate voldoen dat de extra netbeheerderapparatuur onnodig is of minimaal kan worden gedimensioneerd. Deze verbindingen voor apparatuur van de DSO zelf worden gevisualiseerd tussen de rode-device-interface en de DSO’s systemen.

![](/assets/180123_EUDevicesSGAM_UCs_git_6.png)

Figuur 6

### Initiatief voor opbouwen dataverbindingen {#initiatief-voor-opbouwen-dataverbindingen}

\[inhoud volgt\]

