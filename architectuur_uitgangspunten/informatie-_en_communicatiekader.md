## Informatie- en communicatiekader {#informatie-en-communicatiekader}

In Figuur 6 is zichtbaar dat RfG type A is uitgevoerd met een logische interface \(conform RfG artikel 13.6\). Tevens is in het figuur te zien dat bij RfG type B de systeembeheerder \(in dit geval de DSO\) eisen mag stellen aan extra apparatuur \(RfG artikel 14.2.d\). Voor DCC wordt een soortelijke situatie verwacht hoewel. 

Om de maatschappelijke kosten van de implementatie te beperken wordt in het ontwerp vooral gestreefd naar het gebruik van bestaande telecom- en data-infrastructuren \(beschikbaar op de markt en van systeembeheerders\). I.v.m. een toekomstvast ontwerp wordt er expliciet gekozen om niet één communicatietechnologie te kiezen. Er wordt gekozen voor IP-connectiviteit met minimaalvereisten op b.v. bandbreedte en latency. Hierbij wordt de keuze voor de drager \(DLS, LTE, …\) opengelaten. Deze verbindingen worden gevisualiseerd in Figuur 6 tussen de groene-device-interfaces en de infrastructuur. De afweging bij RfG Type B voor plaatsing van deze extra apparatuur, bijvoorbeeld een modem, is tussen het garanderen van de systeemveiligheid \(lees: stabiliteit\) en de extra kosten die hierdoor in de markt ontstaan. Vanuit totaal maatschappelijke kostenperspectief is het gewenst dat de groene, algemene interfaces dermate voldoen dat de extra netbeheerderapparatuur onnodig is of minimaal kan worden gedimensioneerd. Deze verbindingen voor apparatuur van de DSO zelf worden gevisualiseerd tussen de rode-device-interface en de DSO’s systemen.

![](/assets/180123_EUDevicesSGAM_UCs_git_6.png)

Figuur 6

### Initiatief voor opbouwen dataverbindingen {#initiatief-voor-opbouwen-dataverbindingen}
Voor de interface-specificatie ontkomen we er niet aan om toch een stuk interactie met de centrale of decentrale elementen te benoemen. In het onderstaande figuur is een draft zichtbaar waarin het initiatief tot het opbouwen van verbindingen is weergegeven (links) i.v.m. dynamische IP adressen bij huis-internetaansluitingen. Vervolgens is weergegeven dat daarna de operationele verbinding vanuit het Operational Distributed Energy Resources Control wordt opgebouwd. Een verdere detaillering en uitwerking is hier noodzakelijk. Tot nader order wordt dit als uitgangspunt gehanteerd voor verdere keuzes in standaarden.

![](/assets/180123_EUDevicesResponsibilitySGAM_UCs_8.png)

Figuur 7
